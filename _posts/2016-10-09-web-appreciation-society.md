---
datePublished: '2016-10-15T15:56:54.820Z'
sourcePath: _posts/2016-10-09-web-appreciation-society.md
inFeed: true
hasPage: true
author: []
via: {}
dateModified: '2016-10-15T15:56:54.250Z'
title: Web Appreciation Society
publisher: {}
description: >-
  Questo è il nome del mio ennesimo nuovo blog sull’ennesima nuova piattaforma.E
  prima che ve lo chiediate, gli altri n-1 blog non ci sono perché non ne ho mai
  portati avanti nessuno. Ma sono molto bravo ad iniziarli.Però, hai visto mai
  che questa sia la volta buona?
starred: false
url: web-appreciation-society/index.html
_type: Article

---
# Web Appreciation Society

Questo è il nome del mio ennesimo nuovo blog sull'ennesima nuova piattaforma.  
E prima che ve lo chiediate, gli altri n-1 blog non ci sono perché non ne ho mai portati avanti nessuno. Ma sono molto bravo ad iniziarli.  
Però, hai visto mai che questa sia la volta buona?

Almeno questa volta il nome è bello. Voglio dire, non che non lo fossero le altre volte ma erano masturbatori, inani, mammole. Insomma erano autoreferenziali, mi piacevano perché suonavano bene o perché avevano un criptico significato che solo i miei lettori più acuti avrebbero colto. Con questi ultimi sventurati ma acuti lettori m'immaginavo intrattenere interessantissime discussioni un post dopo l'altro.  
L'importante, immaginavo, era essere il piccolo centro caldo e acuto del mondo.

Ma torno al nome. Questa volta significa qualcosa di semplice e diretto (sì sì è scritto in inglese e con delle parole ricercate) un intento, suggerisce un'azione o per lo meno un'attività.  
È qualcosa.  
È moltissimo, per me, perché il cervello si mette già in un direzione quando si siede col culo al computer per scrivere un articolo.  
No, pardon.  
Il primo articolo. Già, che poi quell'idea che mi viene tutte le volte di andare a vedere QUALE CAZZO È IL PRIMO ARTICOLO dei blog che leggo non l'ho mai messa in pratica e quindi avere una direzione già stabilita è un vantaggio evolutivo.

Da qualcosa a moltissimo. Ma non solo. Il nome è un intento e per di più veritiero. Perché è quello che faccio ogni giorno con più piacere.

Stupirmi con gioia di fronte a un nuovo uso di un frammento di codice che ho immagazzinato nel cervello da (praticamente) sempre. Se mi viene a me, godo per quasi l'intera settimana a venire. Se lo leggo su un articolo ne cavo endorfine sufficienti a levitare lieto per una mezza giornata.

Quindi quale attività migliore con cui provare ad andare in culo a questo primo articolo?

P.S.  
La piattaforma è [The Grid][0]. Sembra interessante.  
Diamine, sì. Proprio come tutte le altre volte.

[0]: https://thegrid.io/ "The Grid"